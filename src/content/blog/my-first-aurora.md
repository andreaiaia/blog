---
title: 'Witnessing the Northern Lights'
description: 'A travel journal of my trip to lapland to witness my first ever Aurora Borealis.'
date: '2024/12/19'
tags: ['photograhy', 'travel', 'aurora', 'finland']
image: 'https://localhost:3000/update-me'
lang: 'en'
published: false
---

È da poco passata la mezzanotte e ci troviamo in mezzo al nulla, accanto a un fiume ad aspettare l'aurora.

Finalmente appare. Ci affrettiamo a sistemare i treppiedi, ma non trovo nessuna composizione che mi piaccia. Faccio un po' di prove ma non trovo il giusto setup e nel frattempo l'aurora si sopisce. Non mi sento troppo deluso, non era un'aurora molto forte e il posto che avevamo trovato era molto insoddisfacente. Con calma analizzo gli errori che ho appena commesso e cerco di pensare a come evitarli. Poi guardo sul [sito della NOAA](https://www.swpc.noaa.gov/products/real-time-solar-wind) i dati in tempo reale dal satellite DSCVR: ha appena registrato un aumento di intensità del vento solare, stando all'orario della rilevazione abbiamo circa 30-40 minuti prima che l'aurora appaia di nuovo.

Ci spostiamo in un altro posto dove siamo più vicini alla riva del fiume e dovrebbero esserci meno alberi nelle vicinanze. Aspettiamo un po' in macchina per scaldarci quando, sulla nostra sinistra, vediamo un rivolo di luce verde. Queste volta so cosa voglio e sistemo il treppiedi in modo da comporre per due terzi il cielo e per un terzo l'acqua del fiume, poi decido che voglio un po' più cielo e quindi alzo leggermente l'inquadratura. Imposto la fotocamera e attivo la funzione timelapse. Ci metterà circa 15-20 minuti a completare gli scatti, quindi io nel frattempo monitoro la fotocamera e mi guardo intorno.

L'aurora poco dopo si mostra in tutto il suo splendore, inizia a riempire il cielo e ovunque guardo c'è un qualche tipo di aurora. Di fronte a me c'è una classica aurora ad arco, che quindi arriva alle mie spalle; sopra di me quindi vedo l'aurora coronale, che è la mia parte preferita; alla mia sinistra vedo i pilastri.

Non riesco a credere alla mia fortuna, di per se nessuna di queste tipologie di aurora è particolarmente rara (eccetto per la corona, perché bisogna avere la fortuna di trovarsi precisamente sotto l'aurora), ma non mi sarei mai aspettato di vederle tutte insieme, per di più nella mia prima aurora.
