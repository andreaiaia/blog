---
title: 'Nella terra del ghiaccio e del fuoco'
date: '2025/09/25'
description: 'La mia prima volta in Islanda, in foto.'
tags: ['photograhy', 'travel', 'iceland', 'landscape']
image: 'islanda/jokulsarlon.jpg'
published: true
---
import CFImage from '@/components/CFImage/CFImage.astro';

<blockquote>
**Natura.** Chi sei? che cerchi in questi luoghi dove la tua specie era incognita?  
**Islandese.** Sono un povero Islandese, che vo fuggendo la Natura; e fuggitala quasi tutto il tempo della mia vita per cento parti della terra, la fuggo adesso per questa.  
**Natura.** Così fugge lo scoiattolo dal serpente a sonaglio, finché gli cade in gola da se medesimo. Io sono quella che tu fuggi.  
**Islandese.** La Natura?  
**Natura.** Non altri.   
<cite>Dialogo della Natura e di un Islandese -- Giacomo Leopardi</cite>
</blockquote>

Questa estate ho finalmente coronato il sogno di visitare l’Islanda.  
È una terra che per ovvi motivi mi ha sempre affascinato, la Mecca dei fotografi naturalistici. Si ha quasi l’impressione — anche per colpa dei social — che ogni fotografo di paesaggio debba, prima o poi, confrontarsi con la natura islandese.  

A dir la verità sono partito con aspettative piuttosto basse. Proprio perché questa meta è così elogiata, temevo gli effetti dell’overtourism, che già ha rovinato Matera, la mia città.  
I miei timori sono stati in parte confermati: soprattutto nel tratto fino al Vatnajökull (il ghiacciaio più grande d'Europa), quasi ogni tappa brulicava di persone, e abbiamo dovuto scegliere con attenzione quali visitare la mattina presto per evitare le folle.  

Sono rimasto sorpreso, però, da come questa massa di visitatori non sia riuscita a scalfire la magia dell’Islanda. Tutti i luoghi che ho visto mi hanno lasciato senza fiato (forse solo a Skógafoss l’incantesimo si è spezzato: lì c’era davvero troppa gente).  

Sicuramente parte del merito va alle autorità e al popolo islandese, che difendono con passione il loro patrimonio.  
Ma credo che il ruolo principale lo giochi comunque la straordinaria natura islandese: tanto bella quanto selvaggia, capace di imporre rispetto a chiunque si trovi al suo cospetto.  

## Un’amara riflessione

Al cospetto di Vatnajökull ho visto con i miei occhi gli effetti del cambiamento climatico su quel fiero ghiacciaio: il ghiaccio che diventa acqua troppo in fretta, un lago glaciale ormai grande diversi metri in più rispetto a solo un decennio fa.  

In quel momento ho pensato al _Dialogo della Natura e di un Islandese_ di Leopardi: lì è l’uomo a fuggire da una natura che lo schiaccia senza nemmeno accorgersene.  
Oggi sembra l’opposto: è la natura che, disperata, arretra davanti all’uomo, che la schiaccia senza rendersene conto.  

Chissà per quanto tempo ancora resisterà questo paradiso.  

## The photos

<CFImage 
  src="islanda/passero-sedia.jpg" 
  alt="Un passerotto che si riposa su una sedia in mezzo al nulla"
/>
<br />
<CFImage 
  src="islanda/skogafoss.jpg" 
  alt="La cascata più famosa d'Islanda: Skógafoss"
/>
<br />
<CFImage 
  src="islanda/gullfoss.jpg" 
  alt="Alcuni visitatori in cima alla scogliera che si affaccia su Gullfoss"
/>
<br />
<CFImage 
  src="islanda/puffin.jpg" 
  alt="Un pulcinella di mare rannicchiato per tenersi caldo"
/>
<br />
<CFImage 
  src="islanda/puffin-in-mare.jpg" 
  alt="Un pulcinella di mare che galleggia in mezzo al mare"
/>
<br />
<CFImage 
  src="islanda/thingvellir.jpg" 
  alt="Una cascata all'interno del parco di Thingvellir"
/>
<br />
<CFImage 
  src="islanda/jokulsarlon.jpg" 
  alt="Blocchi di ghiaccio galleggiano nel lago glaciale Jökulsárlón"
/>
<br />
<CFImage 
  src="islanda/stokkness.jpg" 
  alt="La famosa spiaggia di Stokksnes"
/>
<br />
<CFImage 
  src="islanda/jokulsarlon-2.jpg" 
  alt="Blocchi di ghiaccio galleggiano nel lago glaciale ai piedi del Vatnajökull, il più grande ghiacciaio d'Europa"
/>
<br />
<CFImage 
  src="islanda/black-beach.jpg" 
  alt="Onde che si infrangono violentemente sulla spiaggia nera"
/>
<br />
<CFImage 
  src="islanda/diamond-beach.jpg" 
  alt="Blocchi di ghiaccio sulla riva della famosa spiaggia nera"
/>
<br />
<CFImage 
  src="islanda/kirkjufell.jpg" 
  alt="La famosa montagna di Kirkjufell e la sua cascata Kirkjufellsfoss"
/>
<br />
<CFImage 
  src="islanda/grafarkirkja.jpg" 
  alt="La chiesa più antica d'Islanda, Grafarkirkja"
/>
<br />
<CFImage 
  src="islanda/megattera.jpg" 
  alt="La schiena di una megattera sul ciglio dell'acqua, poco prima di immergersi di nuovo in mare"
/>
<br />